<!DOCTYPE html>
<html lang="en" dir="ltr">

<head>
  <meta charset="utf-8">
  <title>Poem</title>
</head>

<body>
  <h1>Ballada o dwóch siostrach</h1>
  <h2>Konstanty Ildefons Gałczyński</h2>
  <div class="poem">
    <p> Były dwie siostry: Noc i Śmierć,
      Śmierć większa, a Noc mniejsza,
      Noc była piękna jak sen a Śmierć,
      Śmierć była jeszcze piękniejsza -

      Hej nonny no! haj nonny ho!
      Śmierć byla jeszcze piękniejsza.

      Usługivwały te siostry dwie
      w gospodzie kolo rzeczki.
      Przyszedł podróżny i woła: - Hej,
      usłużcie mi, szynkareczki -

      Hej nonny no! haj nonny ho!
      usłużcie mi, szynkareczki -

      Więc zaraz lekko podbiegła Noc,
      ta mniejsza, wiecie, ta modra,
      Nalała. Gość się popatrzył w szkło
      - Zacny - powiada - kordiał

      Hej nonny no! haj nonny ho!
      - Zacny - powiada - kordiał.

      Lecz zaraz potem podbiegła Śmierć
      podbiegiem jeszcze lżejszym,
      pod różny cmok! a kielich brzęk!
      bo kordiał był zacniejszy.

      Hej nonny no! haj nonny ho!
      bo kordiał był zacniejszy.

      Spełnił podróżny kielich do dna
      i już nie mówił z nikim
      widząc, że druga siostra ma
      dużo piękniejsze kolczyki -

      Hej nonny no! haj nonny ho!
      dużo piękniejsze kolczyki.

      Taką balladę w słotny czas
      w oberży "Trzy Korony"
      śpiewał mi haj! w Dublinie raz
      John Burton, John nad Johny -

      Hej nonny no! haj nonny ho!
      John Burton, John nad Johny.

      Dublin to z balladami kram,
      niejedną tam się złowi.
      Więc to, com ja usłyszał tam,
      powtarzam Krakowowi -

      Hej nonny no! haj nonny ho!
      powtarzam Krakowowi.</p>

  </div>
  <h2>Wiersz pochodzi z poematu <e>Kolczyki Izoldy</e>z 1946 roku</h2>

</body>

</html>
